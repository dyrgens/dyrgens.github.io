---
layout: page
title: „В съпричастност“ – умереният послепис
permalink: /oumereniyat-poslepis/
---
Бих искал да коментирам сам собственото си изявление за мнението си относно стачките.
## Защо го написа?
Главно написах цялата статия, поради възмущението си към някои (ужасно много, всъщност) хора, чийто мисловен процес протичаше по следния начин:
- „Ма какво ще ми протестират тука, аз трябва да ходя на работа/училище“

И до там. И така вината пада (в главата им) върху стачкуващите, което се надявам сте се съгласили, не е изцяло коректно. Също съм чувал от сорта на:
- „Те нямат право“ (имат)
- „Толкова зле ли им е наистина?“ (да)
- „Те отказаха предложенията“ (с причина)


## Още малко нюанс
Идеята ми не беше да омаловажа проблемите на хората, останали без градски транспорт. Въобще не ги отричам, даже съм бил пряк свидетел на по-сериозни такива. Просто исках да кажа, че няма как да имаме **очакването,** че водачите са ни **задължени** по някакъв начин. И евалата казвам на водачите на столичното метро, които въпреки всичко не изоставиха денонощните си смени, за да служат на хората!
## Наистина ли ти беше толкова сериозно?
От гледната точка на човек, вече прочел статиите, то изглежда очевидно. Проблемът ми обаче беше как в медиите, в училище, в интервюта, най-честата история, която се дава е такава за това, как и кога **ние** ще сме без транспорт, а не **защо** се случва всичкото. И беше твърде лесно за някои хора, страдащи от ефектите на стачката, да се замислят единствено за ефекта върху тях без никаква по-дълбока мисъл да се вкарва в това кой, как и защо, съответно и да прибегнат към заключения, които не са изцяло верни.

Напоследък забелязвам повече внимание обърнато от медиите върху условията за работа и защо не се приемат „офертите“, което ми харесва.

Да не забравяме за хората, които поддържат всичките тези автобуси, трамваи, тролеи и така нататък. Те взимат далеч по-малко от водачите.

Да не забравяме също за изключителния стрес, който е да си водач на градски транспорт. Водачите носят отговорност за десетки пътници във всеки един произволен момент, а всички знаете колко ненормално се шофира в София. Коли пресичат трамваите, пешеходци претичват пред трамваи и автобуси. Все някого закъсняващ трябва да чакаш. Понякога от самия автобус не се затварят и отварят като хората вратите и хората плюят по водачите, а вината е върху оборудването. Закъсняваш с графика заради всичко това. Не можеш да си вземеш почивката заради това. И така нататък. И това с часове и часове и часове наред.
## А онзи твой призив за протест?
Като цяло излезна и звучеше доста по-сериозно, от колкото има възможност да се направи нещо по въпроса. Факт е, че правителството е вероятно да е наследило бедна държава от годините политическа криза. Факт е също, че не бива за търпим и да сме безучастни и трябва да сме съпричастни и да се подкрепяме в обществото **всички**, които допринасяме към него и **всички**, от които зависи той.

Не мисля обаче, че е факт, че може на момента да се направи нещо магическо и на всички да ни е добре. Дори да се вдигнем цяла България на протести за заплати, ако няма пари в държавата, няма от къде те да се появят. Можем да пренасочим бюджета и да увеличим едно за сметка на друго, но пари от нищото не идват. Затова призовавам наред с действието и **търпение**. Промяната трябва да е *постепенна* и не само заплатите да се вдигнат, но и *стандартът* на работните места и училища: трябва да спрат водачите ни да работят по 80 часа на седмица, трябва да спрат лекарите ни да работят в болници с мизерни условия, трябва да спрат учителите да са толкова подценявани в труда си, а трябва и да се спре на учениците да се преподава от ужасни учители. Проблемите е редно да се разгледат един по един и постепенни, стабилни и сигурни промени да се предприемат в дългосрочен план, за да има въобще някакво действие. **Това трябва да изискваме**, не *само* парите.

*...Мислех си дали ще е възможно транспорта да проработи без извънреден труд. Със сигурност положението ще е трагично и ще чакаме автобусите с по 30 мин., но е по-добре от нищо, а и водачите – предполагам – ще са поне малко по-доволни с това. Просто идея. Може би не е възможна.*

## Какво сега?
Най-важното е да не се разпокъсваме. Всички искаме същото нещо – да ни е добре докато работим/учим и да имаме пари поне за важните неща. Ако днес протестират водачите на градския транспорт и утре се вдигнем гражданите на контра-протест и после какво? Също важно е да проявим разбиране и да нямаме маниачески очаквания за моментална оправия. Хора, просто проявете адекватно човешко разбиране един към друг – никога не се е проваляло като стратегия.